---
layout: basero
---
# Mailing Lists Guidelines
*Latest update: 17/04/2012*

Această pagină conține câteva precizări privind comunicarea folosind
listele de discuții ale comunității ROSEdu.  Sfaturile de mai jos asigură
transmiterea eficientă a mesajului și primirea de răspunsuri cât mai la
obiect.

Toate aceste subiecte pot fi (și au fost) dezbătute pe larg, ele trebuiesc
privite ca niște convenții, nu ca pe o convingere că e mai bine ca noi sau
o invitație la dezbatere.  A stârni polemici pe tema acestor reguli este
ineficient și departe de scopul ROSEdu.

* Folosim **inline/interleaved posting**, adică răspunsul la mail trebuie
scris sub pasajul relevant din mesajul anterior.  O variantă a acestei
practici este bottom posting, când răspunsul este redactat sub tot mesajul
anterior.

* Folosim **plain text** când scriem mesaje.  Adică nu format HTML, fără
formatări complicate, culori, imagini incluse, link-uri.  Dacă folosiți
Gmail, puteți dezactiva formatarea HTML a mesajelor folosind link-ul
"Plain text" din bara de formatare de sus.

* Pentru includerea link-urilor, folosim ancore numerotate între paranteze
drepte, iar la finalul mesajului sau a paragrafului relevant reluăm
ancora împreună cu link-ul corespunzător, asemănător unei note de subsol.

* Orice fișier auxiliar (imagine, tabel complicat, fișier PDF) poate fi
inclus ca link, **nu atașat** la mail.  Atașamentele sunt ineficiente în
modelul de distribuție al listelor de discuții.

* Dacă răspundem la o conversație mai lungă, **ștergem secțiunile
irelevante**.  Discuțiile tind să conveargă spre unul-două puncte de
interes, nu are sens să păstrăm tot mesajul inițial, pentru asta există
arhive.

* Din respect față de cei care citesc mesajul, **scriem corect**, adică nu
ca pe messenger.  E OK să amestecăm română și engleză, dar nu folosim
prescurtări ridicole.

* Pentru că listele de discuții nu transmit decât text, nu și mimică sau
inflexiuni ale vocii **evităm ironia** și **tolerăm mesajele care par
agresive**.  E bine să presupunem că a fost o neînțelegere, și nu un mesaj
agresiv, dar e și mai bine să evităm această situație, pentru că e greu de
dezamorsat într-un mediu asincron și generează zgomot pentru ceilalți.

### Mergi la:

* [Listele de discuții](http://lists.rosedu.org)
